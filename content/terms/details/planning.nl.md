---
title: Zo gaan we te werk
weight: 500
---
**Algemene Planning en Uitvoering**

De aanvang of hervatting der werken zal steeds in gemeenschappelijk overleg worden bepaald. De uitvoeringstermijn wordt uitgedrukt in werkdagen en worden niet als dusdanig beschouwd: de zater-, zon- en feestdagen, verlofdagen, de dagen waarop uit oorzaak van het slechte weer of de gevolgen ervan het werken gedurende tenminste vier uren onmogelijk was. Vertraging in uitvoering van werken, leveringen of containers, geeft geen aanleiding tot schadevergoeding in het voordeel van de opdrachtgever. Onze duur van de werken is altijd een inschatting. Indien deze een langere of kortere tijdsduur inneemt kunnen wij niet verantwoordelijk gesteld worden voor enig gevolg. Dit zal ook geen invloed hebben op de prijsopgave tenzij anders is afgesproken.

In geen geval is Luchtgomtechniek verantwoordelijk voor het veranderen van planning. Het weer kan en zal invloed hebben op onze buitenwerken. Daar kan geen verantwoordelijkheid gelegd worden bij Luchtgomtechniek.

Luchtgomtechniek heeft het recht de werkzaamheden te beëindigen en/of te vertragen en zelfs stil te leggen indien zij daarover zelf beslist om reden van allerlei aard en kan zelfs schadevergoeding opeisen uit hoofde van meerwerken, o.a. aan- en afvoer van machines e.d.

**Specifieke Gevallen**

Bij gelakte meubels of trappen is het altijd mogelijk dat er gekleurde lak resten aanwezig blijven in de voegen en kieren, indien deze ook moeten verwijderd worden (kan niet altijd voor 100 procent als het bestaande product te diep in de spleten of nerven zit) zal dit in regie gebeuren aan €90 excl. btw per uur. Hetzelfde tarief is tevens van toepassing indien het te stralen oppervlak ontvet moet worden of elke andere onvoorziene bijkomende voorbereiding.

**Stofontwikkeling en Nazorg**

Tijdens het stralen is er veel stofontwikkeling. Nadien worden de vloeren gebezemd of gestofzuigd, maar wij kunnen niet verantwoordelijk gesteld worden voor het achterblijven van stofresten of straalmiddel op plafond, muren, vloer of eender waar op en rond de werf. I.v.m. stofontwikkeling tijdens de uitvoering van onze straalwerken, zal het waarschijnlijk noodzakelijk zijn hierna schilderwerken uit te voeren.

**Communicatie tijdens Werkzaamheden**

Indien er tijdens de werkzaamheden vragen, opmerkingen of aangepaste afspraken gemaakt moeten worden. Gelieve dit steeds naar ons te melden.
