---
title: Wat we van jou nodig hebben
weight: 600
---
**Basisvoorzieningen**

Water en elektriciteit dienen steeds voorhanden te zijn alsook sanitaire voorzieningen voor onze medewerkers.

**Voorbereidingen en Vergunningen**

De opdrachtgever zorgt voor de nodige stedenbouwkundige of andere vergunningen alsook naleving van de reglementen op de veiligheid op de werf. De leiding en het toezicht van de werken worden uitgevoerd door een architect aangesteld door de opdrachtgever. Administratieve bepalingen van het lastenboek zijn slechts toepasselijk op de overeenkomst, indien deze door Luchtgomtechniek werden ondertekend.

Tapijt, lopers, lijm, kit of verfresten op een trap dienen steeds verwijderd te zijn alvorens wij de werken kunnen uitvoeren. Indien dit ten onze laste valt, zullen wij dit steeds in regie uitvoeren aan €90 excl. btw per uur.

**Communicatie en Nabuurschap**

De opdrachtgever is verantwoordelijk om zijn buren aansluitend aan zijn woning te verwittigen dat er straalwerken aan de gang zijn en best ramen en deuren op dat moment gesloten houdt om stof binnen te vermijden.

**Werkomstandigheden en Risico's**

Onder de te stralen objecten moet tevens een zo vlak mogelijke, dichte, solide ondergrond aanwezig zijn zodat wij na afloop het straalmiddel bijeen kunnen vegen, voor werven geldt een strook van 2m50 om steigers op te zetten, deze grond moet ook solide genoeg zijn indien wij gebruik maken van een aangedreven schaarlift o.i.d.

Nabehandeling van ons straalwerk kan enkel uitgevoerd worden bij een temperatuur boven de 10°C in een winddichte woning, verluchting en daglicht moet echter voorhanden zijn. De opdrachtgever voorziet parkeerverbodsborden (indien nodig) voor de woning voor een strook van 20 meter tijdens de werken.

Als de straalwerken werden beëindigd kan er tijdens het weghalen van plastiek, tape of andere afplakmiddelen schade zijn aan de ondergrond, bijv. de bestaande verven, behang, stucwerk, voegen, ruiten of spiegel, dit door de gebruikte tape of door het stralen zelf. Ook kan er schade zijn buiten het afgeplakte oppervlak, hiervoor kan Luchtgomtechniek nooit verantwoordelijk worden gesteld, dit hoort bij de risico’s van straalwerken.

**Zorg voor Goederen**

De opdrachtgever verklaart de lokalen waarin de werken zullen worden uitgevoerd, door hen op eigen kosten en risico, voorafgaandelijk te ontruimen, minstens zelf in te staan voor het zorgvuldig afdekken en opbergen van de aanwezige goederen, meubelen en huisraad. Beschadigingen, te wijten aan een gebrekkig uitvoeren van deze voorbereidende werken, vallen dan ook uitsluitend ten laste van de opdrachtgever, zodat de opdrachtgever de verkoper desbetreffende algeheel vrijwaart.
