---
title: Onze diensten
weight: 2
date: 2023-05-02
publishDate: 2023-05-02
menu: header
---

### Luchtgommen

Luchtgommen is een specifieke straalmethode om hout te stralen, aangezien hout veel delicater is dan bijvoorbeeld staal. Uitgebreide straalervaring, specifiek instelbare apparatuur en het meest fijne en correcte straalmiddel zijn vereist.

Hierdoor kunnen wij oude verflagen, bruine boenwas, vergeelde vernis en overige vuiligheid verwijderen en wordt het hout opnieuw natuurlijk.

Het grote voordeel van luchtgommen is dat het een zeer effectieve manier is om delicate oppervlakken schoon te krijgen. Het is te vergelijken met schuren met korrel 1200 maar dan in een veel hoger tempo, waarbij als voordeel alle hoekjes en kieren geraakt worden, zoals houten trapspijlen, houtsnijwerk en scheuren in gebintes die met traditioneel schuren een eeuwigheid zouden duren. Kleine krassen en oneffenheden zijn er ook vaak uit te stralen. In combinatie met verschillende nabehandelingsfases kunnen wij een trap, vloer of keuken zelfs gebruiksklaar opleveren.

{{< grids/swiper pattern="ablage/*.jpg" >}}

### Fijn zandstralen

Fijn zandstralen is een oppervlaktebehandelingstechniek waarbij kleine deeltjes zand of andere schurende materialen onder lage druk op een oppervlak worden gespoten om deze te reinigen, te ontdoen van roest, verf of andere ongewenste coatings, of om het oppervlak ruwer te maken voor een betere hechting van coatings of verf.

Doordat bij fijnstralen minimale hitte vrijkomt, heeft dit het voordeel dat wij uiterst dun plaatwerk, fragiele componenten, auto/motoronderdelen, natuursteen, spiegels, gietwerk, koper en kunststoffen kunnen stralen zonder vervorming van het oppervlak en met behoud van details. Het is voor ons letterlijk een koud kunstje!

{{< grids/swiper pattern="sand/*.jpg" >}}

### Glasparelstralen

Glasparelstralen is een oppervlaktebehandelingstechniek waarbij kleine glazen kogeltjes met hoge snelheid op een oppervlak worden gestraald.

Dit proces creëert een gelijkmatige, matte, parelmoerachtige glans en kan worden gebruikt om metalen, kunststoffen en glas te reinigen,
glad te maken of te matteren. Het is bij uitstek geschikt voor de behandeling van roestvast staal (inox).

We gebruiken glasparelstralen vaak in de industriële sector voor het reinigen en polijsten van onderdelen en gereedschappen,
en in de automotive sector voor het reinigen en verfraaien van velgen, carburateurs, remnaven en andere onderdelen van auto's.

Het proces is relatief mild en beschadigt het oppervlak van het materiaal niet, waardoor het een populair alternatief is voor
agressievere oppervlaktebehandelingstechnieken zoals zandstralen.

Naast reiniging verdicht het oppervlak ook via een proces genaamd shot peening, waardoor vuil minder kans heeft om zich te hechten.
Met name voor roestvast staal en aluminium is dit de eindbewerking.

{{< grids/swiper pattern="glass/*.jpg" >}}

### Poedercoaten

Na het stralen kunnen wij objecten vlamverzinken en/of poedercoaten, zodat de bescherming optimaal is en corrosie geen kans heeft.

Poedercoaten lijkt op lakken, maar is veel harder en duurzamer. Het wordt namelijk elektrostatisch aangebracht en daarna afgebakken in een moffeloven tussen 180°C en 220°C. Bij poedercoaten is het mogelijk om het metaal in elke gewenste RAL-kleur te krijgen.

Voor extreem hittebestendige toepassingen zoals wapens of uitlaten kunnen wij ook CERAKOTE™ aanbrengen.

{{< grids/swiper pattern="powdercoating/*.jpg" >}}
